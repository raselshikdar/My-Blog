---
title: "ফিশিং অ্যাটাক কি? কেন ও কিভাবে হয়?"
description: "ফিশিং একটি সাইবার অপরাধ যেখানে আক্রমণকারী প্রতারণার মাধ্যমে ব্যক্তিগত বা আর্থিক তথ্য হাতিয়ে নেয়।"
publishedAt: '2024-10-05 10:55:00'
status: published
tags:
  - tech news
  - tech tutorial
---

::Toc
::

::tip
Note: This article was written to make the people aware about the scam/phishing in internet.
::

হ্যালো টেকপ্রেমী বন্ধুরা, আশা করি সবাই ভালো আছেন। আজকে আমি শেয়ার করতে যাচ্ছি অনলাইনের একটি গুরুত্বপূর্ণ বিষয় নিয়ে। আশা করি পোস্টটি আপনাদের উপকারে আসবে। তাই সম্পূর্ণ পোস্টটি পড়তে ভুলবেন না।

## বর্তমান যুগ ইন্টারনেটের যুগ

আমরা এখন এমন এক যুগে বাস করছি, যেখানে স্মার্টফোন ও অনলাইন ছাড়া একটি দিনও কল্পনা করা কঠিন। যদিও এটি আমাদের জীবনকে সহজ করেছে, তবুও ব্যক্তিগত ও আর্থিক তথ্যের সুরক্ষায় কিছু ঝুঁকিও তৈরি করেছে। আর এই ঝুঁকির মধ্যে সবচেয়ে বড় হুমকি হলো **ফিশিং অ্যাটাক**।

ফিশিং একটি সাইবার অপরাধ, যেখানে অপরাধীরা কোনো বিশ্বস্ত ব্যক্তি বা প্রতিষ্ঠানের ছদ্মবেশে মানুষের সংবেদনশীল তথ্য যেমন ব্যাংকিং তথ্য, পাসওয়ার্ড ইত্যাদি হাতিয়ে নেয়। আজকের পোস্টে, আমরা ফিশিং সম্পর্কে বিস্তারিত জানব এবং ফিশিং থেকে কীভাবে নিরাপদ থাকা যায় তা শিখব।

## ফিশিং কি?

ফিশিং হলো প্রতারণা করে কোনো ব্যক্তির ব্যক্তিগত বা আর্থিক তথ্য হাতিয়ে নেওয়ার পদ্ধতি। এই ধরনের আক্রমণে অপরাধীরা কোনো বিশ্বস্ত ব্যক্তি বা প্রতিষ্ঠানের পরিচয়ে প্রতারণা করে এবং ব্যক্তিকে প্রতারণার ফাঁদে ফেলে। এর মাধ্যমে তারা ব্যাংকিং তথ্য, ক্রেডিট কার্ডের বিবরণ, পাসওয়ার্ড, পিন কোড ইত্যাদি সংগ্রহ করে। অনেক সময়, ব্যক্তি বুঝতেও পারে না যে সে প্রতারিত হয়েছে।

এই তথ্যগুলোর সাহায্যে অপরাধীরা টাকা চুরি করে, প্রতারিত ব্যক্তির তথ্য দিয়ে বড় ধরনের অপরাধ ঘটায় বা তাকে ব্ল্যাকমেইল করে। ফলে ভুক্তভোগীর জীবন দুর্বিষহ হয়ে ওঠে। অনলাইনে ব্যক্তিগত তথ্যের নিরাপত্তা নিশ্চিত করার ক্ষেত্রে ফিশিং একটি বড় হুমকি।

## ফিশিং এর কিছু সাধারণ বৈশিষ্ট্য

ফিশিং আক্রমণের কিছু সাধারণ বৈশিষ্ট্য নিচে দেওয়া হলো:

* **চটকদার বিজ্ঞাপন**: আকর্ষণীয় বিজ্ঞাপন দিয়ে মানুষকে প্রলুব্ধ করা হয়, যেমন আপনি একটি আইফোন জিতেছেন বা বড় অ্যামাউন্টের পুরস্কার পেয়েছেন বলে দাবি করা হয়।
* **জরুরী অবস্থা**: হ্যাকাররা বিভ্রান্তি সৃষ্টি করতে বলে আপনার ডিভাইসে ভাইরাস আছে বা আপনার একাউন্ট বন্ধ হয়ে যাবে যদি আপনি দ্রুত পদক্ষেপ না নেন।
* **ইমেইলের মাধ্যমে প্রতারণা**: অপরাধীরা বিশ্বস্ত প্রতিষ্ঠানের ছদ্মবেশে ইমেইল প্রেরণ করে এবং ব্যক্তিগত তথ্য চেয়ে থাকে।
* **প্রলোভনমূলক লিংক**: আক্রমণকারী লিংক পাঠিয়ে ব্যবহারকারীকে ফিশিং সাইটে নিয়ে যাওয়ার চেষ্টা করে।
* **নামের বিভ্রাট**: লিংক বা ইমেইলের নাম প্রায় বিশ্বস্ত প্রতিষ্ঠানের মতো দেখিয়ে প্রতারণা করা হয়।

## ফিশিং এর প্রকারভেদ

নিচে কিছু ফিশিং আক্রমণের ধরন দেওয়া হলো:

* **ইমেইল ফিশিং**: সুপরিচিত প্রতিষ্ঠানের নামে ইমেইল প্রেরণ করে এবং লিংকে ক্লিক করতে বলা হয়।
* **ওয়েবসাইট ফিশিং**: জনপ্রিয় ওয়েবসাইটের নকল তৈরি করে এবং ব্যক্তিকে ফাঁদে ফেলে তথ্য হাতিয়ে নেয়।
* **ভার্চুয়াল ফিশিং**: ভার্চুয়াল মেশিন ব্যবহার করে ব্রাউজারের তথ্য চুরি করা হয়।

এছাড়াও, **ভিশিং (Vishing)**, **স্মিশিং (Smishing)**, **স্পিয়ার ফিশিং (Spear Phishing)**, এবং অন্যান্য ফিশিং পদ্ধতি রয়েছে।

## ফিশিং থেকে বাঁচার উপায়

ফিশিং থেকে নিরাপদ থাকার জন্য সচেতনতা ও সতর্কতা অবলম্বন করা সবচেয়ে গুরুত্বপূর্ণ। নিচে কিছু টিপস দেওয়া হলো:

* লিংকে ক্লিক করার আগে লিংকের সঠিকতা যাচাই করুন।
* অপরিচিত ইমেইলের সাথে আসা অ্যাটাচমেন্ট ডাউনলোড করা থেকে বিরত থাকুন।
* ওয়েবসাইটে প্রবেশের আগে নিরাপত্তা সার্টিফিকেট (সবুজ তালা চিহ্ন) আছে কিনা যাচাই করুন।
* শক্তিশালী এবং আলাদা পাসওয়ার্ড ব্যবহার করুন, এবং দুই-স্তর বিশিষ্ট নিরাপত্তা ব্যবস্থা চালু রাখুন।

## শেষ কথা

ইন্টারনেট আমাদের জীবনকে সহজ করে তুলেছে, কিন্তু এর সাথেই এসেছে নতুন ঝুঁকি। যেহেতু আমরা ইন্টারনেট ছাড়া চলতে পারি না, তাই আমাদের ব্যক্তিগত তথ্যের সুরক্ষা নিশ্চিত করতে হবে। ফিশিং থেকে বাঁচার জন্য সতর্ক থাকা জরুরি, কারণ প্রতারকরা প্রতিনিয়ত নতুন নতুন কৌশল ব্যবহার করছে। তাই সাবধান থাকুন এবং অনলাইনে নিরাপদ থাকুন।

আজকের মতো এখানেই শেষ করছি। আপনার ইন্টারনেট ব্যবহারের অভিজ্ঞতা নিরাপদ হোক। ভালো থাকবেন।
